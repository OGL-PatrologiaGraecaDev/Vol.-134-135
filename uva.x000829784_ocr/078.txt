125
ψ

EXPOSITIO IN EPISTOLAS PAULI. — ΙΝ EPIST. AD ROM.
_—_—.————————
ATTONIS
VERCELLENSIS EPISCOPI
EXPOSITIO
EPISTOLABUM S. PAULI.
lSTE LIBER PAULI RETINET DlCTATA BEATI
TRACTATUSQUE SIMUL DISERTO SIRMA'I‘E COMPTOS.
EPISTOLA AD ROMANOS.
ARGUMENTUM.
Primo discutiendum est quare Epistola ad Roma-
nos in principio ponatur, cum Apostolus non eam
primum, sed post quasdam alias scripserit. Aiunt
enim quod primam scripserit ad Hebrreos. Hanc
quaestionem nonnulli hoc modo solvunt: Roma pene
totius caput erat imperii ; quoniam Romani tunc
pene omnibus gentibus imperabant; ideoque dignum
fuit, ut, ob eorum reverentiam Epistola ad eos
scripta prima poneretur. Alii vero, ut Origenes as-
serit, pertractantes ﬁdem, et merita singularum
gentium, quae crediderunt, et ad quas Apostolus
direxit epistolas, secundum earumdem ﬁdem, et
merita eas ordinare decreverunt.
Romani autem minoris erant ﬁdei et meriti:
nonnulli enim eorum adeo rudes erant, ut se cre-
derent non Dei gratia, sed suis meritis esse salva-
tos; ideoque Epistolam, quae ad eos scripta est, pri-
mam posuerunt. Deinde gradatim ascendentes se-
cundum fidem, et merita gentilium,ut dictum est,
ordinaverunt Epistolas.
Hinc est, quod Epistolam ad Hebraeos scriptam
ultimam posuerunt,quoniam illi majoris erant ﬁdei,
meriti et scientiae, unde et ab Apostolo omni laude
praeferuntur. Sed, quia cum Epistola legitur,ita pro-
nuntiari soletzEpistola beati Pauli apostoli:ipsa quo-
que pronuntiatio sollicite, et solerter discutienda
est. Epistola Graece. Latine dicitur supermissa. Nam
Epz' Greece Latine dicitur super, stola autem missa :
sic enim epistola dicitur, sicut epitaphium, et epi-
thalamium :
super tumulos mortuorum scribitur; epithalamium
vero, quod super nuptias ad thalamum canitur:
quod primus cecinit Salomon rex Israel in lau-
