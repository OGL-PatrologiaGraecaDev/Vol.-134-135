681
22

Fraude, viros: simulans socios, comuntur ovina
Pelle lupi, celerique dato conamine fructu,
Qui veniant pandunt, precibus votisque vacantem
Percutiunt Patrem vestigia diva sequentem.
At populus monitis structus, virtutibus auctus,
Qui per eum caecis visum larvisque repulsam
Viderat inferri, stringit traditque latrones
Latroni : geritille suos sinuamine mores.
thue reos capit, ut gratos dimittit amicos.
Martyris ossa monasterium quod virgo pararat
Filia virginibus recipit, quo Claudia mater
Pauperibus fessisque via pia domata condit,
Praedia delegat, dignis res usibus aptat.
llis ita dispositis, Romam natalia regna
Cum gnatis repetit robusta et virgine gnata.
Praefecti genitos capit applaudente senatus
Laetitia, claris et honoribus afﬁcitauetos ;
Candidulis ornare Dei hie quoque floribus aulam
Undique collectis non cessat virgo virilis,
Dumque serit nitidis candentia lilia sertis,
Sanguine regali accedit Bassilla renidens,
Quae fructus respersa pie fragrantis odore
Tam dulcis visu decoris flagrare beato
Carpit ; at obsistitdiversa professio Christi ;
Sed rogat institui cultu tam suave reﬂantis
Nectaris, allectis intercurrentibus, orsos
Mascula virgos hilaris votorum munere notos,
Affatur comites, accingi ad jura duelli
Mandat honoriferi, condicta ad munia tradit
Praeclara: haec Domino dandae per dona puellae.
Suscipit illa velut famulos, veneratur ut alti
Legatos Domini eum queis ad sacra supremi
Nocte dieque vacans cultus ornatur herilis
Culminibus decoris, sanctoque ad sancta vocato
Perficitur papa divaque renascitur unda ;
Lilia secreto jam sacpius alba jugantur :
Iungitur Eugeniae pulchro Bassilla decore,
Aiterno potius splendor radiare nitore,
Virgineique chori celsae approperare magistrae
Fit clari coetus decoris, fragrantia late
Spargitur, atque poli praecelsa palatia replet,
Unde micans lucis rutilo fulgore coruscat,
Emicat alma ducum penetrans interna duorum,
Atque aeternus honos aeterno lumine gliscit ;
Alterutri comitis fit proxima nota corona.
Interea Eugeniae lactis dum rore rigantur
Illustres genitae, mellis Bassilla cibatur
Nectare depacto. Produntur gesta sodali
Pompeio, qui, sollicita dum mente requirit
Virginis alloquium, fit onustior ore negato
Pondere fervoris, caecoque incenditur igne :
Fatibus eximias gregat allegatque puellas,
Quae simul ambitae debellent pectora pactae ;
Illa, velut turris constanti robore tuta,
Spicula missa terit nullis cessura pharetris ;
Quin capit hostiles, placatque, adigitque catervas.
Quae, simul aspersae divi dulcedine roris,
Desciscunt armis atque improba bella remittunt,
Barbaricoque duci servire ad frivola temnunt.
PATROL. CXXXV.
