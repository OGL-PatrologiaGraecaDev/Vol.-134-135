1037

indulgentiam ei cum benedictione donans, Deo con- Α His verbis expletis episcopus remeavit, et antequam
cedente, sanitati restituit Mirabile dictu! ille hortu-
lanus postea illam speluncam nullo modo invenire
potuit. Postea autem episcopus pollinctoribus accero
citis, in australi parte exterioris muri ecclesiae se-
pulcrum sibi fodere et exterius muro cingere; et
perrupto muro ecclesias arcum muratum desuper
curvare praecepit, et arcam aptam componere ad
cooperiendum corpus in sepulcro, et insuper tabu-
latum densum, longo tempore imputribile, cauta
conjunctione vinctum superponi decrevit. llis prae-
parationibus exsequiarum suarum perpetratis,
omni hebdomade dehinc ipsum locum die Veneris
visitare, et ibi hostias immolare consuetus erat,
si alia aliqua ei occupatio vel absentia impedimen-
tum non fecit. Interea vero Dei donante clementia
istas regiones concordia pacis illustrabat, et bene-
volas mentes turba persecutionum a Dei servitio non
prohibebat, ideo ipse Romam pergere decrevit, et
illuc feliciter pervenit, liminaque beatorum aposto-
lorum Petri et Pauli devotionis studio humiliter
visitavit, ibique precibus profusis, eleemosynarum-
que largitate pauperibus dispensata, ab Alberico
principe Romanorum honoriﬁce susceptus est, fre-
quentique ministerio et oblatione cumulatus, aliquot
dies ibi perduravit. Cumque ibi morando reliquias
sanctorum se velle comparare indicasset, quidam
clericus {ad eum veniens, perduxit eum in silentio
noctis ubi caput Sancti Abundi martyris in quadam
ecclesia altari inclusum servabatur, cujus passionem
ei ostendens, et caput praesentaus, sacramento lir-
mitatem fecit super reliquias, quas episc0pus secum
attulerat, ejusdem Abundi caput esse cujus passio
praesentialiter fuit perlecta. Cum autem sacramen-
tum peractum audisset episcopus, placitam mercedem
clerico donavit, caputque sancti Abuudi accipiens,
ad Augustam secum reportavit, ibique ad consola-
tionem multorum gloriose inclusit. Monasterium vero
Sancti Galli ubi ille scientias litterarum fuerat per-
doctus assidue visitavit, ibique Deo militantibus
cucuobitis convivium fecit. et inde ad cellam sancti
Meginardi perrexit, ad videndum servum Dei san-
ctum Eberhardum, ejusque necessitatibus sibique
subjectis monachis subveniendum in quibuseunque
potuit eorum cognoscere voluntatem. Ultima vero
vice, Eberhardo vivente, cum inde recedere debuisset,
expleta multimoda: amabilitatis locutione, acceptoque
cum orationibus in ecclesia permisso, ad vehiculum
suae reportationis egressusest; cumque paratus esset
ad pergendum, et co die sanctum Eberhardum amplius
videre non putaret, subito post eum quasi festinando
veniebat, et oscula cbaritatis iterans, cum flebilibus
oculis aiebat: ι Ex hac liora ultra me non videbis,
donec exempti corporibus in praesentia Dei nos
videre merebimur. ι Cujus verbis respondens cpisco-
pus dixit: ι Dulcissimo Pater, nunc scis me certe
cito de hoc saeculo esse migraturum ‘2 υ Cui ille respon-
dit: ι Finis adhuc vita: tua: tibi non imminet, verba
autem quae tibi nunc dixi vera esse non dubites. ι
